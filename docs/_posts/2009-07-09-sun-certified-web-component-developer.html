---
layout: post
title: Sun Certified Web Component Developer - refleksje
date: '2009-07-09T18:42:00.003+02:00'
author: Tomasz Nurkiewicz
tags:
- certyfikacja
- sun
modified_time: '2009-07-09T18:55:20.891+02:00'
blogger_id: tag:blogger.com,1999:blog-6753769565491687768.post-857893090234134699
blogger_orig_url: https://www.nurkiewicz.com/2009/07/sun-certified-web-component-developer.html
---

<p>Co prawda już ponad miesiąc upłynął od mojego egzaminu SCWCD (<a href="http://www.sun.com/training/certification/java/scwcd.xml">CX-310-083</a>), a i 88% nie jest wynikiem powalającym, ale padło pytanie o przygotowania do tego certyfikatu. Nic odkrywczego nie wymyśliłem: korzystałem z <span style="font-style: italic;">Head First Servlets and JSP</span>, wydanie angielskie, chyba przedostatnie. Przyjąłem taką strategię, aby co kilka przeczytanych stron siadać przed IDE i wypróbować zdobytą wiedzę w praktyce. Na koniec przekartkowałem książkę jeszcze raz i zrobiłem ponownie wszystkie pytania egzaminacyjne. Z egzaminu z końca książki uzyskałem kilka punktów procentowych* poniżej progu. <span style="font-style: italic;">Do roboty!</span> - pomyślałem.</p>  <p> </p>  <p>SCJP zdałem bez żadnych symulatorów (a w SCJD nie ma pytań testowych), tym razem zainwestowałem w oprogramowanie <a href="http://www.enthuware.com/jwebplus">JWebPlus</a>. Zapłaciłem sporo ponad 100 zł, ale inwestycja zdecydowanie udana. Dużo pytań bardzo zbliżonych do tych prawdziwych, wyniki miałem podobne do tych końcowych. Profesjonalna aplikacja, zdecydowanie warto.</p>  <p> </p>  <p>Co do tytułowej refleksji - raczej negatywnie wspominam ten egzamin. SCJP zrobić trzeba by myśleć o dalszych egzaminach a SCJD dało mi wiele satysfakcji. Nauczyłem się co prawda sporo (nie tylko serwlety i JSP, ale także filtry, własne tagi, bezpieczeństwo, EL, JSTL), czasem nawet pożytecznych rzeczy. Była to jednak nauka wyjątkowo męcząca, usłana uczeniem się na pamięć schematów XML czy nazw klas/pakietów. Niestety, ale tak właśnie wygląda większość egzaminów <a href="http://dworld.pl/2009/07/07/darmowy-nowy-scjp">Suna</a> i <a href="http://www.jakubiak.eu/2009/07/javarsowia-a-i-czy-i.html">nie tylko</a>. Tak jest łatwiej, głównie dla sprawdzających.</p>  <p> </p>  <p>* zadanie domowe - niech każdy sprawdzi, czym różni się procent od punktu procentowego. Zaskakujące, że tak praktyczna wiedza egzystuje niemal wyłącznie wśród ekonomistów...</p>