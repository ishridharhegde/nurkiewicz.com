---
layout: post
title: Relacja z GeeCON 2009 w Krakowie
date: '2009-05-10T22:19:00.006+02:00'
author: Tomasz Nurkiewicz
tags:
- conferences
- ejb
- testing
- groovy
- spring
modified_time: '2009-12-19T14:42:57.851+01:00'
blogger_id: tag:blogger.com,1999:blog-6753769565491687768.post-7703891116550426751
blogger_orig_url: https://www.nurkiewicz.com/2009/05/relacja-z-geecon-2009-w-krakowie.html
---

Właściwie mógłbym się ograniczyć do standardowego "było super, niech żałują Ci, co ich nie było" - i nie minąłbym się z prawdą. Ale po kolei…<br /><br />Z voucherem otrzymanym od <a href="http://groups.google.com/group/warszawa-jug">Warszawa JUG</a>, za co bardzo dziękuję, wybrałem się do Krakowa. Na pierwszy ogień (no, na drugi, najpierw był szwedzki stół ;-)) padła <span style="font-weight: bold;">JavaFX</span>. Keynote <span style="font-weight: bold;">Simona Rittera</span> zostanie z pewnością zapamiętana dzięki "sztuczce z deską": oczywiście będę wredny i nie zdradzę na czym polegała, ale była imponująca :-). I tak, chociaż pokaz nie miał wiele wspólnego z Javą FX, wszyscy będą już kojarzyli tą technologię - i to jest sztuka prowadzenia prezentacji!<br /><br />Potem wysłuchałem krótkiej prezentacji o <span style="font-weight: bold;">Springu 3.0</span> w duecie <span style="font-weight: bold;">Alef Arendsen</span> i <span style="font-weight: bold;">Arjen Poutsma</span> (tego ostatniego miałem już przyjemność wysłuchać podczas Spring 3.0 w Warszawie). Zasadniczo zmiany można opisać jako "<span style="font-style: italic;">Tiger ready</span>" - Spring czerpie wreszcie pełnymi garściami z dobrodziejstw Javy 5. I chyba najwyższy czas. Ja wiem, jest jeszcze mnóstwo starego kodu, ale Tygrysek ma już <a href="http://java.sun.com/products/archive/eol.policy.html">5 lat</a> i niedługo skończy się na niego wsparcie - może warto rozpocząć migracje? Zwłaszcza, że nadeszła propozycja ustandaryzownaia adnotacji <a href="http://www.theserverside.com/news/thread.tss?thread_id=54499">@Inject</a>.<br /><br />Największe wrażenie zrobił na mnie <span style="font-weight: bold;">Miško Hevery</span> (prowadzi bardzo ciekawego <a href="http://misko.hevery.com/">bloga</a>) ze swoim wykładem o testowaniu i testowalności kodu. (Re)prezentowane przez niego i przez firmę Google standardy dotyczące jakości kodu i jego testowania mogą budzić podziw. Podczas gdy wiele firm albo w ogóle nie testuje kodu albo ogranicza się "wyrobów testopodobnych", Miško przedstawił testowanie jednostkowe jako dziedzinę nie mniej ważną (i interesującą!) od samego programowania. Specjalne zespoły szkolące programistów, własne i gotowe narzędzia do tworzenia metryk, gry dla koderów, code review... Długo by wymieniać - i można pozazdrościć. Jednak najbardziej utkwiły mi w pamięci dwie tezy: po pierwsze, pisanie testów jednostkowych to sztuka, umiejętność. Można nie umieć pisać testów jednostkowych tak jak nie umie się programować w takim czy innym języku/frameworku. Ale co ważniejsze - nie należy się tej niewiedzy wstydzić lub jej tuszować, a trzeba się uczyć, by po pewnym czasie osiągnąć biegłość i móc pochwalić się nawet większą produktywnością. A po drugie - pisanie testów jest trendy i ciekawe - chwytliwe porównanie do seksu (jeśli pisanie testów jednostkowych nie sprawia ci przyjemności, robisz coś źle) niech podsumuje tą intrygującą prelekcję.<br /><br />Bardzo czekałem na dwie prezentacje o dynamicznych i zwinnych kuzynach ociężałej i nudnej Javy: <span style="font-weight: bold;">Groovim</span> i Scali. <span style="font-weight: bold;">Václav Pech</span> opisał podstawowe cechy Grooviego analizując prostą klasę i jej test jednostkowy. Krok po kroku przepisywał tylko odrobinkę tendencyjnie napisany kod wzbudzając podziw audytorium, parokrotnie skracając klasę. Nauka nowego języka przebiegła bezboleśnie i z przyjemnością. Gdyby tylko ten Groovy był szybszy.<br /><br />Potem przyszedł czas na <span style="font-weight: bold;">Scalę</span> w wykonaniu <span style="font-weight: bold;">Luca Duponcheela</span>. Niestety tajniki programowania funkcyjnego okazały się dla mnie (oraz sporej części multikinowej sali) nie do przełknięcia. Takiej ilości znaków specjalnych, ze szczególnym umiłowaniem wszelkiej maści nawiasów, dwukropków i strzałek, nie widziałem od czasu analizy matematycznej na studiach. Szkoda, może kiedyś jeszcze podejdę do tego języka.<br /><br />Niezbyt elegancka ewakuacja na prelekcję <span style="font-weight: bold;">Jacka Laskowskiego</span> spod znaku <span style="font-weight: bold;">EJB 3.1</span>. Nie dość, że temat mi znany, to do tego dotarliśmy na ostatni slajd. Swoją drogą ciekawi mnie - czy kolejne wersje EJB będą standaryzowały pomysły Springa czy raczej Spring zacznie interpretować i emulować EJB (co już robi z niektórymi adnotacjami). Bo moim skromnym zdaniem EJB ustępuje obecnie możliwościami Springowi, nie dając wiele w zamian (chociaż od wersji 3.0 technologia to całkiem ciekawa).<br /><br />Na koniec prezentacja <span style="font-weight: bold;">Piotra Walczyszyna</span> o inkorporacji <span style="font-weight: bold;">Flexa</span>, <span style="font-weight: bold;">Google App Engine</span> i Javy. Może troszkę ta Java naciągana (służyła ona do wystawienia serwletem usługi dla front-endu we Fleksie), ale gwoździem do trumny były fatalne problemy techniczne. Szkoda, bo sam temat mimo wszystko ciekawy. Zresztą w tej kwestii można by jeszcze wspomnieć o nietrafionym pomyśle wyświetlania obrazu z kamery skierowanej na prelegenta. Pół wielkiego ekranu było niezagospodarowane, prezentację było słabo widać a prelegent lepiej wyglądał na żywo. Jednak ten problem szybko rozwiązano. Więcej uwag nie mam.<br /><br />Niestety obowiązki zmusiły mnie do powrotu już w czwartek, żałuję najbardziej Seama i JRuby - cóż, może za rok. Podsumowując - impreza jak najbardziej udana, wielki ekran i komfortowe siedzenia kinowej sali bardzo sprzyjały percepcji. Nie wiem jak przedstawiała się  międzynarodowość uczestników, ale samą konferencję z pewnością można międzynarodową nazwać.