---
layout: post
title: Podsumowanie Javarsovia 2009
date: '2009-07-06T22:27:00.005+02:00'
author: Tomasz Nurkiewicz
tags:
- conferences
modified_time: '2009-10-18T10:54:15.070+02:00'
blogger_id: tag:blogger.com,1999:blog-6753769565491687768.post-5720415448388229389
blogger_orig_url: https://www.nurkiewicz.com/2009/07/podsumowanie-javarsovia-2009.html
---

Dawno nie pojawiałem się na blogu, ale chociaż po trosze mogę się usprawiedliwić zdobytym ostatnio tytułem magistra inżyniera Wydziału Elektroniki stołecznej polibudy i nie mniej zaszczytnym certyfikatem SCWCD (w ciągu jednego tygodnia!) Bynajmniej nie zaniedbuję jednak tej strony - lista tematów, które chciałbym opisać, jest coraz dłuższa. Na pewno kiedyś doczekają się opracowania i publikacji.<br /><br />Jednak do rzeczy. Dwa dni temu, w piękną, słoneczną sobotę, odbyła się trzecia edycja Javarsovii. Już długie kolejki przy rejestracji (oraz wspomniany przez szanowną Kapitułę duży odsetek uczestników spoza Warszawy) nie pozostawiły złudzeń, że ta rosnąca w siłę konferencja depcze po piętach GeeCONowi czy JDD.<br /><br />Na pierwszy ogień padł <a href="http://mockito.org/"><span style="font-weight: bold;">Szczepan Faber</span></a>, w kuluarach zwany "raperem" :-). Brawurowo poprowadzona prezentacja, zgrabnie lawirująca między narzędziami a samą metodyką. W szczególności prosta zasada dotycząca organizacji testu przy pomocy komentarzy given/when/then wydaje się być warta wielokroć więcej, niż znajomość trzynastego frameworku webowego MVC. Pamiętam testy jednostkowe w mojej pracy magisterskiej: owszem, pokrycie miałem świetnie. Ale gdy coś popsułem, błędem kończyło się jakieś 2/3 testów... Szczepan radził, jak uniknąć także takich patologii.<br /><br />Potem wysłuchałem <span style="font-weight: bold;">Łukasza Lipki</span> pokazującego <span style="font-weight: bold;">Mule</span> - kiedyś pracowałem chwilę z JBoss ESB i odczuwam rosnącą wewnętrzną potrzebę poznania dogłębnie jednego z istniejących rozwiązań klasy SOA/ESB. <span style="font-weight: bold;">Jarosław Błąd</span> mówiący o transakcjach raczej nie powiedział nic odkrywczego, acz nie miałem świadomości istnienia kilku niuansów transakcji w systemach JEE. Noszę się z zamiarem napisania dłuższego wpisu o podstawach obsługi transakcji w Springu - będzie porównanie.<br /><br />Smaczny obiad (podejrzanie szybko zniknął, hmm… :-)) i potraktowana z dużym dystansem demonstracja <span style="font-weight: bold;">Drools</span> i <span style="font-weight: bold;">Drools Guvnor</span> <a href="http://www.kijanowski.eu/"><span style="font-weight: bold;">Jarosława Kijanowskiego</span></a>. Autor słusznie ominął szerokim łukiem teorię reguł, wnioskowania, systemów eksperckich etc. Zamiast tego przedstawił zgrabną aplikację w GWT i hot-deployment reguł biznesowych do silnika Drools.<br /><br /><a href="http://jdn.pl/blog/88"><span style="font-weight: bold;">Waldek Kot</span></a> zaprezentował nowatorskie podejście do uruchamiania Javowych aplikacji bez systemu operacyjnego. W połączeniu z wirtualizacją taka architektura ma odzyskiwać marnowane przez klasyczny OS zasoby - marnowane, ponieważ JVM i tak nie korzysta z większości dobrodziejstw systemu operacyjnego. Uruchomienie pełnego serwera aplikacyjnego na maszynie bez choćby malutkiego Linuksa w tle uważam za ogromne osiągnięcie. Mam jednak wrażenie, że Oracle bynajmniej nie jest pionierem… Kiedyś obił mi się o uszy projekt mikroprocesora interpretującego bezpośrednio rozkazy maszyny wirtualnej, co z pomysłem nie ma jeszcze tak wiele wspólnego (i chyba nie zostało zrealizowane). Ale projekt <a href="http://pl.wikipedia.org/wiki/Singularity">Microsoft Singularity</a> wygląda identycznie - tylko ten .NET...<br /><br />Na koniec wybrałem <span style="font-weight: bold;">GWT/Seam</span> <span style="font-weight: bold;">Łukasza Kobylińskiego</span>. Poprawnie poprowadzona prezentacja, acz do Seama jakoś się nie przekonałem. Prawdę mówiąc gdyby stanął nade mną kat i spytał o polecany framework webowy - chyba nie potrafiłbym odpowiedzieć. Lubię Struts2, ale gdy tylko zejdzie się ze szlaku dla niedzielnych turystów, łatwo połamać sobie nogi - chociaż widoki niewątpliwie ładniejsze.<br /><br />Trudno mi przyczepić się do czegokolwiek. O ile Warszawski Eclipse DemoCamp Galileo 2009 nie przypadł mi do gustu (do tego stopnia, że niewiele później przesiadłem się na IDEę ;-)), o tyle Javarsovię uważam za bardzo udaną imprezę i trudno znaleźć jakiekolwiek niedociągnięcia. A dowody mam dwa:<br /><br /><ul><li>aż trzy prezentacje obejrzeć chciałem, ale mi się to nie udało</li><li>co jeszcze ważniejsze, wychodząc z niemal każdej prelekcji miałem nieodparte wrażenie, że chciałbym/mógłbym wykorzystać zdobytą wiedzę w swojej codziennej pracy. A chyba o to chodzi!</li></ul><br />Czekam z niecierpliwością na JDD (dobrze słyszałem, że w Poznaniu?) i czwartą edycję Javarsovii! Nawiasem mówiąc nie mam nic przeciwko wprowadzeniu odpłatności za konferencję, zwłaszcza, gdyby wydłużyło to imprezę do dwóch dni.<br /><br />P.S.: Ostatnio trendy jest pisanie w języku naszych przyjaciół zza Kanału i Oceanu, co o tym sądzicie? W końcu angielski powinien być naszym drugim językiem ojczystym (po Javie oczywiście :-)). Z drugiej strony, po co? Żeby zwiększyć target?